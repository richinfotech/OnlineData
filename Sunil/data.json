{
    "versionCode": 1,
    "cancellable": false,
    "url": "http://tiny.cc/BuySellBD",
    "data_version": 0,
    "poems": [
        {
            "title": "ভালবাসি, ভালবাসি",
            "kobita": "ধরো কাল তোমার পরীক্ষা,রাত জেগে পড়ার
            টেবিলে বসে আছ,
            ঘুম আসছে না তোমার
            হঠাত করে ভয়ার্ত কন্ঠে উঠে আমি বললাম-
            ভালবাস? তুমি কি রাগ করবে?
            নাকি উঠে এসে জড়িয়ে ধরে বলবে,
            ভালবাসি, ভালবাসি..
            ধরো ক্লান্ত তুমি, অফিস থেকে সবে ফিরেছ,
            ক্ষুধার্ত তৃষ্ণার্ত পীড়িত..
            খাওয়ার টেবিলে কিছুই তৈরি নেই,
            রান্নাঘর থেকে বেরিয়ে ঘর্মাক্ত আমি তোমার
            হাত ধরে যদি বলি- ভালবাস?
            তুমি কি বিরক্ত হবে?
            নাকি আমার হাতে আরেকটু
            চাপ দিয়ে বলবে
            ভালবাসি, ভালবাসি..
            ধরো দুজনে শুয়ে আছি পাশাপাশি,
            সবেমাত্র ঘুমিয়েছ তুমি
            দুঃস্বপ্ন দেখে আমি জেগে উঠলাম শশব্যস্ত
            হয়ে তোমাকে ডাক দিয়ে যদি বলি-ভালবাস?
            তুমি কি পাশ ফিরে শুয়ে থাকবে?
            নাকি হেসে উঠে বলবে
            ভালবাসি, ভালবাসি..
            ধরো রাস্তা দিয়ে হেঁটে যাচ্ছি দুজনে,মাথার উপর
            তপ্ত রোদ,বাহন
            পাওয়া যাচ্ছেনা এমন সময় হঠাত দাঁড়িয়ে পথ
            রোধ করে যদি বলি-ভালবাস?
            তুমি কি হাত সরিয়ে দেবে?
            নাকি রাস্তার সবার দিকে তাকিয়ে কাঁধে হাত
            দিয়ে বলবে
            ভালবাসি, ভালবাসি..
            ধরো শেভ করছ তুমি,গাল কেটে রক্ত পড়ছে,এমন সময়
            তোমার এক ফোঁটা রক্ত হাতে নিয়ে যদি বলি-
            ভালবাস?
            তুমি কি বকা দেবে?
            নাকি জড়িয়ে তোমার গালের রক্ত আমার
            গালে লাগিয়ে দিয়ে খুশিয়াল
            গলায় বলবে
            ভালবাসি, ভালবাসি..
            ধরো খুব অসুস্থ তুমি,জ্বরে কপাল পুড়ে যায়,
            মুখে নেই রুচি, নেই কথা বলার
            অনুভুতি,
            এমন সময় মাথায় পানি দিতে দিতে তোমার
            মুখের
            দিকে তাকিয়ে যদি বলি-ভালবাস?
            তুমি কি চুপ করে থাকবে?নাকি তোমার গরম
            শ্বাস আমার
            শ্বাসে বইয়ে দিয়ে বলবে ভালবাসি, ভালবাসি..
            ধরো যুদ্ধের দামামা বাজছে ঘরে ঘরে,প্রচন্ড
            যুদ্ধে তুমিও অঃশীদার,
            শত্রুবাহিনী ঘিরে ফেলেছে ঘর
            এমন সময় পাশে বসে পাগলিনী আমি তোমায়
            জিজ্ঞেস করলাম-
            ভালবাস? ক্রুদ্ধস্বরে তুমি কি বলবে যাও?
            নাকি চিন্তিত আমায় আশ্বাস
            দেবে,বলবে
            ভালবাসি, ভালবাসি..
            ধরো দূরে কোথাও যাচ্ছ
            তুমি,দেরি হয়ে যাচ্ছে,বেরুতে যাবে,হঠাত
            বাধা দিয়ে বললাম-ভালবাস? কটাক্ষ করবে?
            নাকি সুটকেস ফেলে চুলে হাত
            বুলাতে বুলাতে বলবে
            ভালবাসি, ভালবাসি
            ধরো প্রচন্ড ঝড়,উড়ে গেছে ঘরবাড়ি,আশ্রয় নেই
            বিধাতার দান এই
            পৃথিবীতে,বাস করছি দুজনে চিন্তিত তুমি
            এমন সময় তোমার
            বুকে মাথা রেখে যদি বলি ভালবাস?
            তুমি কি সরিয়ে দেবে?
            নাকি আমার মাথায় হাত রেখে বলবে
            ভালবাসি, ভালবাসি..
            ধরো সব ছেড়ে চলে গেছ কত দুরে,
            আড়াই হাত মাটির নিচে শুয়ে আছ
            হতভম্ব আমি যদি চিতকার করে বলি-ভালবাস?
            চুপ করে থাকবে?নাকি সেখান থেকেই
            আমাকে বলবে ভালবাসি, ভালবাসি..
            যেখানেই যাও,যেভাবেই থাক,না থাকলেও দূর
            থেকে ধ্বনি তুলো
            ভালবাসি, ভালবাসি, ভালবাসি..
            দূর থেকে শুনব তোমার কন্ঠস্বর,বুঝব
            তুমি আছ,তুমি আছ
            ভালবাসি, ভালবাসি",
            "link": "https://www.youtube.com/watch?v=YgoCgJf51ds"
        },
        {
            "title": "উত্তরাধিকার",
            "kobita": "নবীন কিশোর, তোমায় দিলাম ভূবনডাঙার মেঘলা আকাশ
            তোমাকে দিলাম বোতামবিহীন ছেঁড়া শার্ট আর
            ফুসফুস-ভরা হাসি
            দুপুর রৌদ্রে পায়ে পায়ে ঘোরা, রাত্রির মাঠে চিৎ হ’য়ে শুয়ে থাকা
            এসব এখন তোমারই, তোমার হাত ভ’রে নাও আমার অবেলা
            আমার দুঃখবিহীন দুঃখ ক্রোধ শিহরণ
            নবীন কিশোর, তোমাকে দিলাম আমার যা-কিছু ছুল আভরণ
            জ্বলন্ত বুকে কফির চুমুক, সিগারেট চুরি, জানালার পাশে
            বালিকার প্রতি বারবার ভুল
            পরুষ বাক্য, কবিতার কাছে হাঁটু মুড়ে বসা, ছুরির ঝলক
            অভিমানে মানুষ কিংবা মানুষের মত আর যা-কিছুর
            বুক চিরে দেখা
            আত্মহনন, শহরের পিঠ তোলপাড় করা অহংকারের দ্রুত পদপাত
            একখানা নদী, দু’তিনটে দেশ, কয়েকটি নারী —
            এ-সবই আমার পুরোনো পোষাক, বড় প্রিয় ছিল, এখন শরীরে
            আঁট হয়ে বসে, মানায় না আর
            তোমাকে দিলাম, নবীন কিশোর, ইচ্ছে হয় তো অঙ্গে জড়াও
            অথবা ঘৃণায় দূরে ফেলে দাও, যা খুশি তোমার
            তোমাকে আমার তোমার বয়সী সব কিছু দিতে বড় সাধ হয়।",
            "link": "https://www.youtube.com/watch?v=RjJwVfBs3bk"
        },
        {
            "title": "জন্ম হয় না, মৃত্যু হয় না",
            "kobita": "আমার ভালোবাসার কোনো জন্ম হয় না
            মৃত্যু হয় না –
            কেননা আমি অন্যরকম ভালোবাসার হীরের গয়না
            শরীরে নিয়ে জন্মেছিলাম।
            আমার কেউ নাম রাখেনি, তিনটে-চারটে ছদ্মনামে
            আমার ভ্রমণ মর্ত্যধামে,
            আগুন দেখে আলো ভেবেছি, আলোয় আমার
            হাত পুড়ে যায়
            অন্ধকারে মানুষ দেখা সহজ ভেবে ঘূর্ণিমায়ায়
            অন্ধকারে মিশে থেকেছি
            কেউ আমাকে শিরোপা দেয়, কেউ দু’চোখে হাজার ছি ছি
            তবুও আমার জন্ম-কবচ, ভালোবাসাকে ভেলোবেসেছি
            আমার কোনো ভয় হয় না,
            আমার ভালোবাসার কোন জন্ম হয় না, মৃত্যু হয় না।।",
            "link": "https://www.youtube.com/watch?v=MtcJ9jsdaNs"
        },
        {
            "title": "মন ভালো নেই",
            "kobita": "মন ভালো নেই      মন ভালো নেই      মন ভালো নেই
            কেউ তা বোঝে না   সকলি গোপন       মুখে ছায়া নেই
            চোখ খোলা তবু      চোখ বুজে আছি           কেউ তা দেখেনি
            প্রতিদিন কাটে       দিন কেটে যায়      আশায় আশায়
                                                 আশায় আশায় আশায় আশায়
            এখন আমার        ওষ্ঠে লাগে না       কোনো প্রিয় স্বাদ
            এমনকি নারী       এমনকি নারী       এমনকি নারী
                                               এমনকি সুরা এমনকি ভাষা
            মন ভালো নেই      মন ভালো নেই      মন ভালো নেই
            বিকেল বেলায়       একলা একলা        পথে ঘুরে ঘুরে
                                         একলা একলা  পথে ঘুরে ঘুরে পথে ঘুরে ঘুরে
            কিছুই খুঁজি না      কোথাও যাই না      কারুকে চাইনি
                                                কিছুই খুঁজি না কোথাও যাই না
            আমিও মানুষ       আমার কী আছে          অথবা কী ছিল
                                               আমার কী আছে অথবা কী ছিল
            ফুলের ভিতরে       বীজের ভিতরে       ঘুণের ভিতরে
                                         যেমন আগুন  আগুন আগুন আগুন আগুন
            মন ভালো নেই      মন ভালো নেই      মন ভালো নেই
            তবু দিন কাটে      দিন কেটে যায়      আশায় আশায়
                                             আশায় আশায় আশায় আশায়",
            "link": "https://www.youtube.com/watch?v=obETDg6Qr08"
        },
        {
            "title": "হঠাৎ নীরার জন্য",
            "kobita": "বাস স্টপে দেখা হলো তিন মিনিট, অথচ তোমায় কাল
            স্বপ্নে বহুক্ষণ
            দেখেছি ছুরির মতো বিঁধে থাকতে সিন্ধুপারে–দিকচিহ্নহীন–
            বাহান্ন তীর্থের মতো এক শরীর, হাওয়ার ভিতরে
            তোমাকে দেখছি কাল স্বপ্নে, নীরা, ওষধি স্বপ্নের
            নীল দুঃসময়ে।

            দক্ষিণ সমুদ্রদ্বারে গিয়েছিলে কবে, কার সঙ্গে? তুমি
            আজই কি ফিরেছো?
            স্বপ্নের সমুদ্র সে কী ভয়ংকর, ঢেউহীন, শব্দহীন, যেন
            তিনদিন পরেই আত্মঘাতী হবে, হারানো আঙটির মতো দূরে
            তোমার দিগন্ত, দুই উরু ডুবে কোনো জুয়াড়ির সঙ্গিনীর মতো,
            অথচ একলা ছিলে, ঘোরতর স্বপ্নের ভিতরে তুমি একা।

            এক বছর ঘুমোবো না, স্বপ্নে দেখে কপালের ঘাম
            ভোরে মুছে নিতে বড় মূর্খের মতন মনে হয়
            বরং বিস্মৃতি ভালো, পোশাকের মধ্যে ঢেকে রাখা
            নগ্ন শরীরের মতো লজ্জাহীন, আমি
            এক বছর ঘুমোবো না, এক বছর স্বপ্নহীন জেগে
            বাহান্ন তীর্থের মতো তোমার ও-শরীর ভ্রমণে
            পুণ্যবান হবো।

            বাসের জানালার পাশে তোমার সহাস্য মুখ, ‘আজ যাই,
                        বাড়িতে আসবেন!’

            রৌদ্রের চিৎকারে সব শব্দ ডুবে গেল।
            ‘একটু দাঁড়াও’, কিংবা ‘চলো লাইব্রেরির মাঠে’, বুকের ভিতরে
            কেউ এই কথা বলেছিল, আমি মনে পড়া চোখে
            সহসা হাতঘড়ি দেখে লাফিয়ে উঠেছি, রাস্তা, বাস, ট্রাম, রিকশা, লোকজন
            ডিগবাজির মতো পার হয়ে, যেন ওরাং উটাং, চার হাত-পায়ে ছুটে
            পৌঁছে গেছি আফিসের লিফ্‌টের দরজায়।

            বাস স্টপে তিন মিনিট, অথচ তোমায় কাল স্বপ্নে বহুক্ষণ।।",
            "link": "https://www.youtube.com/watch?v=k_LDcIWUk5c"
        },
        {
            "title": "তুমি যেখানেই যাও",
            "kobita": "তুমি যেখানেই যাও
            আমি সঙ্গে আছি
            মন্দিরের পাশে তুমি শোনো নি নিঃশ্বাস?
            লঘু মরালীর মতো হাওয়া উড়ে যায়
            জ্যোৎস্না রাতে
            নক্ষত্রেরা স্থান বদলায়
            ভ্রমণকারিণী হয়ে তুমি য়েলে কার্শিয়াং
            অন্য এক পদশব্দ পেছনে শোনো নি?
            তোমার গালের পাশে ফুঁ দিয়ে কে সরিয়েছে
            চুর্ণ অলক?
            
            তুমি সাহসিনী,
            তুমি সব জানলা খুলে রাখো
            মধ্যরত্রে দর্পণের সামনে তুমি
            এক হাতে চিরুনি
            রাত্রিবাস পরা এক স্থির চিত্র
            যে রকম বতিচেল্লি এঁকেছেন:
            ঝিল্লীর আড়াল থেকে
            আমি দেখি
            তোমার সুটাম তনু
            ওষ্ঠের উদাস-লেখা
            স্তনদ্বয়ে ক্ষীণ ওঠা নামা
            ভিখারী বা চোর কিংবা প্রেত নয়
            সারা রাত
            আমি থাকি তোমার প্রহরী।
            তোমাকে যখন দেখি, তার চেয়ে বেশি দেখি
            যখন দেখি না
            শুকনো ফুলের মালা যে-রকম বলে দেয়
            সে এসেছে
            চড়ুই পাখিরা জানে
            আমি কার প্রতিক্ষায় বসে আছি
            এলচের দানা জানে
            কার ঠোঁট গন্ধময় হবে-
            তুমি ব্যস্ত, তুমি একা, তুমি অন্তরাল ভালোবাসো
            সন্ন্যাসীর মতো হাহাকার করে উঠি
            দেখা দাও, দেখা দাও,
            পরমুহূর্তেই ফের চোখ মুছি
            হেঁসে বলি,
            তুমি যেখানেই যাও, আমি সঙ্গে আছি!",
            "link": "https://www.youtube.com/watch?v=nbuXjY9n-Gw"
        },
        {
            "title": "তোমার সঙ্গে দেখা হলে",
            "kobita": "তোমার সঙ্গে দেখা হলে জিজ্ঞেস করতাম
            তুমি মানুষকে ভালোবাসো না, অথচ দেশকে ভালোবাসো কেন?
            দেশ তোমাকে কী দেবে?
            দেশ কি ঈশ্বরের মতন কিছু?
            তোমার সঙ্গে দেখা হলে জিজ্ঞেস করতাম
            গুলি বিনিময়ে তুমি প্রাণ দিলে দেশ কোথায় থাকবে?
            দেশ কি জন্মস্থানের মাটি, না কাঁটাতারের সীমানা?
            বাস থেকে নামিয়ে যাদের তুমি হত্যা করলে
            তাদের বুঝি দেশ নাই?
            .
            তোমার সঙ্গে দেখা হলে জিজ্ঞেস করতাম
            তুমি কী করে জানলে, আমি তোমার শত্রু?
            কোনো প্রশ্নের উত্তর না দিয়েই তুমি আমার দিকে
            রাইফেল তুলবে?
            এমন ভালোবাসাহীন দেশপ্রেমিক হয়",
            "link": "https://www.youtube.com/watch?v=UBz1mLFX9Ss"
        },
        {
            "title": "নীরা তোমার কাছে",
            "kobita": "সিঁড়ির মুখে কারা অমন শান্তভাবে কথা বললো?
            বেরিয়ে গেল দরজা ভেজিয়ে, তবু তুমি দাঁড়িয়ে রইলে সিঁড়িতে
            রেলিং-এ দুই হাত ও থুত্‌নি, তোমায় দেখে বলবে না কেউ থির বিজুরি
            তোমার রঙ একটু ময়লা, পদ্মপাতার থেকে যেন একটু চুরি,
            দাঁড়িয়ে রইলে
            নীরা, তোমায় দেখে হঠাৎ নীরার কথা মনে পড়লো।
            
            নীরা, তোমায় দেখি আমি সারা বছর মাত্র দু’দিন
            দোল ও সরস্বতী পূজোয়–দুটোই খুব রঙের মধ্যে
            রঙের মধ্যে ফুলের মধ্যে সারা বছর মাত্র দু’দিন–
            ও দুটো দিন তুমি আলাদা, ও দুটো দিন তুমি যেন অন্য নীরা
            বাকি তিনশো তেষট্টি বার তোমায় ঘিরে থাকে অন্য প্রহরীরা।
            তুমি আমার মুখ দেখোনি একলা ঘরে, আমি আমার দস্যুতা
            তোমার কাছে লুকিয়ে আছি, আমরা কেউ বুকের কাছে কখনো
            কথা বলিনি পরস্পর, চোখের গন্ধে করিনি চোখ প্রদক্ষিণ–
                                                   আমি আমার দস্যুতা
            তোমার কাছে লুকিয়ে আছি, নীরা তোমায় দেখা আমার মাত্র দু’দিন।
            
            নীরা, তোমায় দেখে হঠাৎ নীরার কথা মনে পড়লো।
            আমি তোমায় লোভ করিনি, আমি তোমায় টান মারিনি সুতোয়
            আমি তোমার মন্দিরের মতো শরীরে ঢুকিনি ছল ছুতোয়
            রক্তমাখা হাতে তোমায় অবলীলায় নাশ করিনি;
            দোল ও সরস্বতী পূজোয় তোমার সঙ্গে দেখা আমার–সিঁড়ির কাছে
                                                        আজকে এমন দাঁড়িয়ে রইলে
            নীরা, তোমার কাছে আমি নীরার জন্য রয়ে গেলাম চিরঋণী।",
            "link": "https://www.youtube.com/watch?v=aWDTEwiAGHQ"
        },
        {
            "title": "কেউ কথা রাখেনি",
            "kobita": "কেউ কথা রাখেনি, তেত্রিশ বছর কাটলো, কেউ কথা রাখেনি
            ছেলেবেলায় এক বোষ্টুমী তার আগমনী গান হঠাৎ থামিয়ে বলেছিল
            শুক্লা দ্বাদশীর দিন অন্তরাটুকু শুনিয়ে যাবে
            তারপর কত চন্দ্রভূক অমাবস্যা চলে গেলো, কিন্তু সেই বোষ্টুমী
            আর এলোনা
            পঁচিশ বছর প্রতিক্ষায় আছি।
            
            মামা বাড়ির মাঝি নাদের আলী বলেছিল, বড় হও দাদাঠাকুর
            তোমাকে আমি তিন প্রহরের বিল দেখাতে নিয়ে যাবো
            সেখানে পদ্মফুলের মাথায় সাপ আর ভ্রমর
            খেলা করে!
            নাদের আলী, আমি আর কত বড় হবো? আমার মাথা এ ঘরের ছাদ
            ফুঁড়ে আকাশ স্পর্শ করলে তারপর তুমি আমায়
            তিন প্রহরের বিল দেখাবে?
            
            একটাও রয়্যাল গুলি কিনতে পারিনি কখনো
            লাঠি-লজেন্স দেখিয়ে দেখিয়ে চুষেছে লস্করবাড়ির ছেলেরা
            ভিখারীর মতন চৌধুরীদের গেটে দাঁড়িয়ে দেখেছি
            ভিতরে রাস-উৎসব
            অবিরল রঙের ধারার মধ্যে সুবর্ণ কঙ্কণ পরা ফর্সা রমণীরা
            কত রকম আমোদে হেসেছে
            আমার দিকে তারা ফিরেও চায়নি!
            বাবা আমার কাঁধ ছুঁয়ে বলেছিলেন, দেখিস, একদিন, আমরাও…
            বাবা এখন অন্ধ, আমাদের দেখা হয়নি কিছুই
            সেই রয়্যাল গুলি, সেই লাঠি-লজেন্স, সেই রাস-উৎসব
            আমায় কেউ ফিরিয়ে দেবেনা!
            
            বুকের মধ্যে সুগন্ধি রুমাল রেখে বরুণা বলেছিল,
            যেদিন আমায় সত্যিকারের ভালবাসবে
            সেদিন আমার বুকেও এ-রকম আতরের গন্ধ হবে!
            ভালোবাসার জন্য আমি হাতের মুঠেয়ে প্রাণ নিয়েছি
            দূরন্ত ষাঁড়ের চোখে বেঁধেছি লাল কাপড়
            বিশ্বসংসার তন্ন তন্ন করে খুঁজে এনেছি ১০৮টা নীল পদ্ম
            তবু কথা রাখেনি বরুণা, এখন তার বুকে শুধুই মাংসের গন্ধ
            এখনো সে যে-কোনো নারী।
            কেউ কথা রাখেনি, তেত্রিশ বছর কাটল, কেউ কথা রাখে না!",
            "link": "https://www.youtube.com/watch?v=JOpZTQKrOOg"
        },
        {
            "title": "শুধু কবিতার জন্য",
            "kobita": "শুধু কবিতার জন্য এই জন্ম,
            শুধু কবিতারজন্য কিছু খেলা,
            শুধু কবিতার জন্য একা হিম সন্ধেবেলা
            ভূবন পেরিয়ে আসা,
            শুধু কবিতার জন্য
            অপলক মুখশ্রীর শান্তি একঝলক;
            শুধু কবিতার জন্য তুমি নারী,
            শুধুকবিতার জন্য এত রক্তপাত, মেঘে গাঙ্গেয় প্রপাত
            শুধু কবিতার জন্য,
            আরো দীর্ঘদিন বেঁচে থাকতে লোভ হয়।
            মানুষের মতো ক্ষোভময় বেঁচে থাকা,
            শুধু কবিতার জন্য আমি অমরত্ব তাচ্ছিল্য করেছি।",
            "link": "https://www.youtube.com/watch?v=sS2FZH31fM8"
        },
        {
            "title": "সেই সব স্বপ্ন",
            "kobita": "কারাগারের ভিতরে পড়েছিল জোছনা
            বাইরে হাওয়া, বিষম হাওয়া
            সেই হাওয়ায় নশ্বরতার গন্ধ
            তবু ফাঁসির আগে দীনেশ গুপ্ত চিঠি লিখেছিল তার বৌদিকে,
            “আমি অমর, আমাকে মারিবার সাধ্য কাহারও নাই।”
            
            মধ্যরাত্রির আর বেশি দেরি নেই
            প্রহরের ঘণ্টা বাজে, সান্ত্রীও ক্লান্ত হয়
            শিয়রের কাছে এসে মৃত্যুও বিমর্ষ বোধ করে।
            কনডেমড সেলে বসে প্রদ্যুত ভট্টাচার্য লিখছেন,
            “মা, তোমার প্রদ্যুত কি কখনো মরতে পারে ?
            আজ চারিদিকে চেয়ে দেখ,
            লক্ষ প্রদ্যুত তোমার দিকে চেয়ে হাসছে,
            আমি বেঁচেই রইলাম মা, অক্ষয়”
            
            কেউ জানত না সে কোথায়,
            বাড়ি থেকে বেরিয়েছিল ছেলেটি আর ফেরেনি
            জানা গেল দেশকে ভালোবাসার জন্য সে পেয়েছে মৃত্যুদন্ড
            শেষ মুহূর্তের আগে ভবানী ভট্টাচার্য
            পোস্ট কার্ডে অতি দ্রুত লিখেছিল তার ছোট ভাইকে,
            “অমাবস্যার শ্মশানে ভীরু ভয় পায়,
            সাধক সেখানে সিদ্ধি লাভ করে,
            আজ আমি বেশি কথা লিখব না
            শুধু ভাববো মৃত্যু কত সুন্দর।”
            
            লোহার শিকের ওপর হাত,
            তিনি তাকিয়ে আছেন অন্ধকারের দিকে
            দৃষ্টি ভেদ করে যায় দেয়াল, অন্ধকারও বাঙময় হয়
            সূর্য সেন পাঠালেন তার শেষ বাণী,
            “আমি তোমাদের জন্য কি রেখে গেলাম ?
            শুধু একটি মাত্র জিনিস,
            আমার স্বপ্ন একটি সোনালি স্বপ্ন,
            এক শুভ মুহূর্তে আমি প্রথম এই স্বপ্ন দেখেছিলাম ।”
            
            সেই সব স্বপ্ন এখনও বাতাসে উড়ে বেড়ায়
            শোনা যায় নিঃশ্বাসের শব্দ
            আর সব মরে স্বপ্ন মরে না
            অমরত্বের অন্য নাম হয়
            কানু, সন্তোষ, অসীম রা…
            জেলখানার নির্মম অন্ধকারে বসে
            এখনও সেরকম স্বপ্ন দেখছে",
            "link": "https://www.youtube.com/watch?v=JDw0jm5xR9o"
        },
        {
            "title": "সত্যবদ্ধ অভিমান",
            "kobita": "এই হাত ছুঁয়েছে নীরার মুখ
            আমি কি এ হাতে কোনো পাপ করতে পারি ?
            শেষ বিকেলের সেই ঝুল বারান্দায়
            তার মুখে পড়েছিল দুর্দান্ত সাহসী এক আলো
            যেন এক টেলিগ্রাম, মুহূর্তে উন্মুক্ত করে
            নীরার সুষমা
            চোখে ও ভুরুতে মেশা হাসি, নাকি অভ্রবিন্দু ?
            তখন সে যুবতীকে খুকি বলে ডাকতে ইচ্ছে হয়–
            আমি ডান হাত তুলি, পুরুষ পাঞ্জার দিকে
            মনে মনে বলি,
            যোগ্য হও, যোগ্য হয়ে ওঠো–
            ছুঁয়ে দিই নীরার চিবুক
            এই হাত ছুঁয়েছে নীরার মুখ
            আমি কি এ হাতে আর কোনোদিন
            পাপ করতে পারি ?
            
            এই ওষ্ঠ বলেছে নীরাকে, ভালোবাসি–
            এই ওষ্ঠে আর কোনো মিথ্যে কি মানায় ?
            সিঁড়ি দিয়ে নামতে নামতে মনে পড়ে ভীষণ জরুরী
            কথাটাই বলা হয়নি
            লঘু মরালীর মতো নারীটিকে নিয়ে যাবে বিদেশী বাতাস
            আকস্মিক ভূমিকম্পে ভেঙ্গে যাবে সবগুলো সিঁড়ি
            থমকে দাঁড়িয়ে আমি নীরার চোখের দিকে….
            ভালোবাসা এক তীব্র অঙ্গীকার, যেন মায়াপাশ
            সত্যবদ্ধ অভিমান–চোখ জ্বালা করে ওঠে,
            সিঁড়িতে দাঁড়িয়ে
            এই ওষ্ঠ বলেছে নীরাকে, ভালোবাসি–
            এই ওষ্ঠে আর কোনো মিথ্যে কি মানায় ?",
            "link": "https://www.youtube.com/watch?v=uKLTer4nCKk"
        },
        {
            "title": "সাঁকোটা দুলছে",
            "kobita": " মনে পড়ে সেই সুপুরি গাছের সারি
            তার পাশে মৃদু জ্যোৎস্না মাখানো গ্রাম
            মাটির দেয়ালে গাথাঁ আমাদের বাড়ি
            ছোট ছোট সুখে সিদ্ধ মনস্কাম ।
            
            পড়শি নদীটি ধনুকের মতো বাঁকা
            ... ঊরু ডোবা জলে সারাদিন খুনশুটি
            বাঁশের সাঁকোটি শিশু শিল্পীর আঁকা
            হেলানো বটের ডালে দোল খায় ছুটি ।
            
            এপারে ওপারে ঢিল ছুঁড়ে ডাকাডাকি
            ওদিকের গ্রামে রোদ্দুর কিছু বেশি
            ছায়া ঠোঁটে নিয়ে উড়ে যায় ক'টি পাখি
            ভরা নৌকায় গান গায় ভিন দেশি ।
            
            আমার বন্ধু আজানের সুরে জাগে
            আমার দু'চোখে তখনো স্বপ্নলতা
            ভোরের কুসুম ওপারে ফুটেছে আগে
            এপারে শিশির পতনের নীরবতা ।
            
            আমার বন্ধু বহু ঝগড়ার সাথী
            কথায় কথায় এই ভাব এই আড়ি
            মার কাছে গিয়ে পাশাপাশি হাত পাতি
            গাব গাছে উঠে সে-হাতেই কাড়াকাড়ি ।
            
            আমার বন্ধু দুনিয়াদারির রাজা
            মিথ্যে কথায় জগৎ সভায় সেরা
            দোষ না করেও পিঠ পেতে নেয় সাজা
            আমি দেখি তার সহাস্য মুখে ফেরা ।
            
            আমাদের ছুটি মন-বদলের খেলা
            আমাদের ছুটি অরন্যে খোঁজাখুঁজি
            আমাদের ছুটি হাসি কান্নায় বেলা
            আমাদের ছুটি ইঙ্গিতে বোঝাবুঝি ।
            
            খেলায় খেলায় জীবন পৃষ্ঠা ওড়ে
            খেলায় খেলায় ইতিহাস দেয় উকি
            এদিকে ওদিকে পৃথিবীর পিঠ পোড়ে
            কত না মানুষ ভুরু কুঁচকিয়ে সুখী ।
            
            বন্ধু হারালে দুনিয়াটা খাঁ খাঁ করে
            ভেঙে যায় গ্রাম, নদীও শুকনো ধু ধু
            খেলার বয়স পেরোলেও একা ঘরে
            বার বার দেখি বন্ধুরই মুখ শুধু ।
            
            সাঁকোটির কথা মনে আছে আনোয়ার ?
            এত কিছু গেল, সাঁকোটি এখনো আছে
            এপার ওপার স্মৃতিময় একাকার
            সাঁকোটা দুলছে, এই আমি তোর কাছে ।",
            "link": "https://www.youtube.com/watch?v=o0li9EeLLQ8"
        },
        {
            "title": "রূপালি মানবী",
            "kobita": "রূপালি মানবী, সন্ধ্যায় আজ শ্রাবণ ধারায়
            ভিজিও না মুখ, রূপালী চক্ষু, বরং বারান্দায়
            উঠে এসো
            ঘরের ভিতরে বেতের চেয়ার, জানলা বন্ধ
            দরজা বন্ধ
            রূপালী মানবী, তালা খুলে নাও, দেয়ালে বোতাম
            আলো জ্বেলে নাও,
            অথবা অন্ধকারেই বসবে, কাচের শার্সি থাকুক বন্ধ
            দূর থেকে আজ বৃষ্টি দেখবে, ঘরের ভিতরে বেতের
            চেয়ার, তালা খুলে
            নাও।
            চাবি নেই, একি! ভালো করে দ্যাখো হাতব্যাগ, মন
            অথবা পায়ের নিচে কার্পেট, কোণ
            উঁচু করে উঁকি মেরে নাও
            চিঠির বাক্সে দ্যাখো একবার, রূপালী মানবী, এত
            দেরি কেন?
            বাইরে বৃষ্টি, বিষম বৃষ্টি, ঝড়ের
            ঝাপটা তোমাকে জড়ায়
            তোমার রূপালী চুল খুলে দেয়, চাবি খুঁজে নাও-
            তোমার রূপালী অসহায় মুখ আমাকে করেছে আরও
            উৎসুক-
            ধাক্কা-মারো না! আপনি হয়তো দরজা খুলবে,
            পলকা ও তালা
            অমন উতলা রূপালী মানবী তোমাকে এখন
            হওয়া মানায় না
            অথবা একলা রয়েছে-বলেই
            বৃষ্টি তোমাকে কোনো ছলে বলে
            ছুঁতে পারবে না, ফিরতে না তুমি বাইরে বিপুল
            লেলিহান ঝড়ে-
            তালা খুলে নাও।
            রূপালী মানবী, আজ তুমি ঐ জানলার পাশে বেতের
            চেয়ারে
            একলা এসব আঁধারে অথবা দেয়ালে বোতাম
            আলো জ্বেলে নাও
            ঠান্ডা কাঁচের শার্সিতে রাখো ও রূপালী মুখ, দুই
            উৎসুক চোখ মেলে
            দাও।
            বাইরে বৃষ্টি, বিষম বৃষ্টি, আজ তুমি ঐ
            রূপালী শরীরে
            বৃষ্টি দেখবে প্রান্তরময়, আকাশ মুচড়ে বৃষ্টির
            ধারা…
            আমি দূরে এক বৃষ্টির নিচে দাঁড়িয়ে রয়েছি,
            একলা রয়েছি,
            ভিজেছে আমার সর্ব শরীর, লোহার শরীর, ভিজুক
            আজকে
            বাজ বিদ্যুৎ একলা দাঁড়িয়ে মানি না, সকাল বিকেল
            খরচোখে আমি চেয়ে আছি ঐ জানালার দিকে, কাচের
            এপাশে
            যতই বাতাস আঘাত করুক, তবুও তোমার
            রূপালী চক্ষু-
            আজ আমি একা বৃষ্টিতে ভিজে, রূপালী মানবী,
            দেখবো তোমার
            বৃষ্টি না-ভেজা একা বসে থাকা।।",
            "link": "https://www.youtube.com/watch?v=vwtm_QhN7Rg"
        },
        {
            "title": "যা চেয়েছি,যা পাবো না",
            "kobita": "--কী চাও আমার কাছে?
            --কিছু তো চাইনি আমি!
            --চাওনি তা ঠিক।তবু কেন
                                এমন ঝড়ের মতো ডাক দাও?
            -জানি না।ওদিকে দেখ
                      রোদ্দুরে রুপোর মত জল
                        তোমার চোখের মতো
                                    দূরবর্তী নৌকো
            চতুর্দিকে তোমাকেই দ্যাখা
            --সত্যি করে বলো।কবি,কী চাও আমার কাছে
            --মনে হয় তুমি দেবী
            =আমি দেবী নই
            -তুমি তো জানো না তুমি কে!
            --কে আমি?
            -তুমি সরস্বতী।শব্দটির মূল অর্থে
                  যদিও মানবী,তাই কাছাকাছি পাওয়া
                             মাঝে মাঝে নারী নামে ডাকি
            --হাসি পায় শুনে।যখন যা মনে আসে
                             তাই বলো,ঠিক নয়?
            --অনেকটা ঠিক।যখন যা মনে আসে-
                        কেন মনে আসে?
            --কী চাও ,বলো তো সত্যি? কথা ঘুরিইয়ো না
            --আশীর্বাদ!
            --আশীর্বাদ? আমার,না সত্যি যিনি দেবী
            --তুমি তো সেই! টেবিলের ওই পাশে
                         ফিকে লাল শাড়ি
                         আঙুলে ছোঁয়ানো থুতনি,
                        উঠে এস
                        আশীর্বাদ দাও,মাথার ওপরে রাখো হাত
                         আশীর্বাদে আশীর্বাদে আমাকে পাগল করে তোলো
                      খিমচে ধরো চুল,আমার কপালে
                             নোখ দিয়ে চিরে দাও
            --যথেষ্ট পাগল আছো! আরও হতে চাও বুঝি?
            --তোমাকে দেখলেই শুধু এরকম,নয়ত কেমন
                                        শান্তশিষ্ট
            --না দেখাই ভালো তবে।তাই নয়?
            --ভালো-মন্দ জেনে শুনে যদি এ জীবন
                        কাটাতুম
                     তবে সে জীবন ছিল শালিকের,দোয়েলের
                     বনবিড়ালের কিম্বা মহত্মা গান্ধীর
                     ইরি ধানে,ধানের পোকায় যে জীবন
            --যে জীবন মানুষের?
            --আমি কি মানুষ না কি? ছিলাম মানুষ বটে
                                         তোমাকে দেখার আগে
            --তুমি সোজাসুজি তাকাও চোখের দিকে
            অনেকক্ষণ চেয়ে থাকো
            পলক পড়ে না
            কী দেখো অমন করে?
            --তোমার ভিতরে তুমি,শাড়ি সজ্জা খুলে ফেললে
                           তুমি
                           তার আড়ালেও যে তুমি
            --সে কি সত্যি আমি? না তোমার নিজের কল্পনা
            --শোন খুকি--
            --এই মাত্র দেবী বললে--
            --একই কথা! কল্পনা আধার যিনি,তিনি দেবী--
                                  তুই সেই নীরা
                                   তোর কাছে আশীর্বাদ চাই
            --সে আর এমন কি শক্ত? এক্ষুনি তা দিতে পারি
            --তোমার অনেক আছে,কণা মাত্র দাও
            --কী আছে আমার? জানি না তো
            --তুমি আছ ,তুমি আছো,এর চেয়ে বড় সত্য নেই
            --সিঁড়ির ওপরে সেই দ্যাখা
                            তখন তো বলোনি কিছু?
                            আমার নিঃসঙ্গ দিন,আমার অবেলা
                                আমারই নিজস্ব--শৈশবের হাওয়া শুধু জানে
            --দেবে কি দুঃখের অংশভাগ?আমি
            ধনী হবো
            --আমার তো দুঃখ নেই--দুঃখের চেয়েও
            কোনো সুমহান আবিষ্টতা
            আমাকে রয়েছে ঘিরে৩
            তার কোনও ভাগ হয় না
            আমার আর কী আছে,কী দেব তোমাকে?
            --তুমি আছো,তুমি আছো,এর চেয়ে বড় সত্য নেই!
            তুমি দেবী,ইচ্ছে হয় হাঁটু গেড়ে বসি
            মাথায় তোমার করতল,আশীর্বাদ...
            তবু সেখানেও শেষ নেই
            কবি নয়,মুহূর্তে পুরুষ হয়ে উঠি
            অস্থির দুহাত
            দশ আঙুলে আঁকড়ে  ধরতে চায়
            সিঙ্ঘিনীর মতো ঐ যে তোমার কোমর
            অবোধ শিশুর মতো মুখ ঘষে তোমার শরীরে
            যেন কোনো গুপ্ত সংবাদের জন্য ছটফটানি
            --পুরুষ দূরত্বে যাও,কবি কাছে এসো
            তোমায় কি দিতে পারি?
            কিছু নয়!
            --অভিমান?
            --নাম দাও অভিমান!
            --এটা কিন্তু বেশ! যদি
            অসুখের নাম দিই নির্বাসন
            না-দেখার নাম দিই অনস্তিত্ব
            দূরত্বের নাম দিই অভিমান?
            --কতটুকু দূরত্ব? কী,মনে পয়রে?
            --কী করে ভাবলে যে ভুল্বো?
            তুমি এই যে বসে আছ,আঙুলে ছোঁইয়ানো থুতনি
            কপালে পড়েছে চূর্ণ চুল
            পাড়ের নক্সায় ঢাকা পা
            ওষ্ঠাগ্রে আসন্ন হাসি--
            এই দৃশ্যে অমরত্ব
            তুমি তো জানো না,নীরা
            আমার মৃত্যুর পরও এই ছবি থেকে যাবে।
            --সময় কি থেকে থাকবে? কী চাও আমার কাছে?
            --মৃত্যু?
            --ছিঃ,বলতে নেই
            --তবে স্নেহ? আমি বড় স্নেহের কাঙাল
            --পাওনি কি?
            --বুঝতে পারি না ঠিক।বয়স্ক পুরুষ যদি স্নেহ চায়
              শরীরও সে চায়
            তার গালে গাল চেপে দিতে পারো মধুর উত্তাপ?
            --ফের পাগলামি?
            ---দ্যাখা দাও !
            --আমিও তোমায় দেখতে চাই !
            না !
            --কেন?
            --বোলো না।কক্ষনো বোলো না আর ওই কথা
                       আমি ভয় পাবো।
                        এ শুধুই এক দিকের
            আমি কে? সামান্য,অতি নগন্য,কেউ না
            তবু এত স্পর্ধা করে তোমার রূপের কাছে--
            --তুমি কবি
            --তা কি মনে থাকে? বারবার ভুলে যাই
            অবুঝ পুরুষ হয়ে কৃপাপ্রার্থী
            --কী চাও আমার কাছে?
            --কিছু নয়।আমার দু'চোখে যদি ধুলো পয়রে
                                আঁচলের ভাপ দিয়ে মুছে দেবে?",
            "link": "https://www.youtube.com/watch?v=QrbkNNpjOeU"
        },
        {
            "title": "না পাঠানো চিঠি",
            "kobita": "মা , তুমি কেমন আছো ?
            আমার পোষা বেড়াল খুনচু , সে কেমন আছে ?
            সে রাত্তিরে কার পাশে শোয় ?
            দুপুরে যেন আলী সাহেবদের বাগানে না যায় ৷
            মা , ঝিঙে মাচায় ফুল এসেছে ?
            মা , তোমাদের ঘরের চালায় নতুন খড় দিয়েছো ?
            এবারে বৃষ্টি হয়েছে খুব !
            তরফদার বাবুদের পুকুরটি কি ভেসে গেছে ?
            কালু ভুলুরা মাছ পেয়েছে কিছু ?
            মনে আছে ? একবার মেঘের ডাক শুনে ,
            কই মাছ উঠে এসেছিল ডাঙায় ,
            আমি আম গাছতলায় দুটো কই মাছ ধরেছিলাম !
            তোমার মনে আছে মা ?
            
            মনে আছে ?
            আলী সাহেবের বাগানে সেই নারকোল ?
            চুরি করে আনিনি ,
            মাটিতে পড়ে ছিলো ,
            কেউ দেখেনি ,
            নারকোল বড়ার সেই স্বাদ ,
            এখনো মুখে লেগে আছে !
            
            আলী সাহেবের ভাই মিজান ,
            আমাকে খুব আদর করতো ,
            বাবা একদিন দেখতে পেয়ে ,
            চেলাকাঠ দিয়ে পিটিয়েছিলো আমাকে ,
            আমার পিঠে এখনো সেই দাগ লেগে আছে ,
            সেই দাগটায় হাত বুলিয়ে বাবার কথা মনে পড়ে ,
            বাবার জন্য আমার খুব কষ্ট হয় ,
            আমি ভালো আছি , খুব ভালো আছি !
            
            হ্যা , ভালো কথা , দাদা কোন কাজ পেয়েছে ?
            নকুলবাবু যে বলেছিলো , বহরমপুরে নিয়ে যাবে ?
            দাদাকে বলো , ওর ওপরে আমি রাগ করিনি ,
            রাগ পুষে রাখলে মানুষের বড়ো কষ্ট !
            আমার শরীরে আর একফোটাও রাগ নেই ,
            আমি আর একটুও কাঁদি না মা !
            
            মা , আমি রোজ দোকানের খাবার খাই !
            হোটেল থেকে দু বেলা আমার খাবার এনে দেয় ,
            মাংস মুখে দিয়েই ,
            তুলির কথা , কালু-ভুলুর কথা মনে পড়ে ,
            হোটেলে কিন্তু কখনো শাঁক রান্না হয় না ,
            পুকুরপাড় থেকে তুলে আনতাম , আমি আর তুলি ?
            সেই কলমি শাক ?
            কি ভালো , কি ভালো !!
            বিনা পয়সায় কোনোদিন আর কলমি শাঁক খাওয়া ,
            আমার ভাগ্যে জুটবে না !
            
            এই ভাদ্দর মাসে তাল পাঁকে ,
            ঠিপঠিপ করে তাল পড়ে ,
            বাড়ির তালগাছদুটো আছে তো ?
            কালু তালের বড়া বড়ো ভালোবাসে ,
            ওকে একদিন বানিয়ে দিও ,
            তেলের খুব দাম জানি ,
            তবুও একদিন দিও ?
            
            আমাকে বিক্রি করে দিয়ে ,
            ছ'হাজার টাকা পেয়েছিলে ,
            তারি একটা গরু কেনা হয়েছে তো ?
            সেই গরুটা ভালো দুধ দেয় ?
            আমার মত মেয়ের চেয়ে গরুও অনেক ভালো !
            গরুর দুধ বিক্রি করে সংসারে সুঃসাড় হয় ,
            গরুর বাছুর হয় , তাতেও কতো আনন্দ ,
            বাড়িতে কণ্যাসন্তান থাকলে কতো জ্বালা ,
            দু' বেলা ভাত দাও রে ,
            শাড়ি দাও রে ,
            বিয়ের জোগাড় করো রে ,
            হাবুল , মিজান , শ্রীধরদের থাবা থেকে
            মেয়েকে বাঁচাও রে ৷
            আমি কি বুঝি না ,
            সব বুঝি , সব বুঝি ,
            আমাকে কেন বিক্রি করে দিলে , তাও তো বুঝি !
            সেই জন্যেই তো ,
            আমার কোন ক্ষোভ নেই ৷
            
            মা , আমি কিছু টাকা জমিয়েছি ,
            সোনার দুল গড়িয়েছি ,
            একদিন কি হলো জানো ,
            দিনের বেলা , ঘুটঘুটে অন্ধকার ,
            আকাশে খুব মেঘ জমেছিলো ,
            মনটা হঠাৎ কেমন করে ওঠলো ,
            দুপুরবেলা বেড়িয়ে ,
            চুপিচুপি ট্রেনে চেপে বসলাম ,
            ষ্টেশনে নেমে দেখি একটা মাত্র সাইকেল-রিক্সা ,
            খুব ইচ্ছে হলো , বাড়িটা একবার দেখে আসি ,
            রথতলার মোড়ে আসতেই ,
            কারা যেন চেচিয়ে ওঠল , কে যায় ? কে যায় ?
            দেখি হাবুল শ্রীধরদের সাথে তাস খেলছে দাদা ,
            আমাকে বলল , হারামজাদি , কেন ফিরে এসেছিস ?
            আমি ভয় পেয়ে বললাম , ফিরে আসিনিগো ,
            থাকতেও আসিনি , একবার শুধু দেখতে এসেছি ,
            হাবুল বললো , এটা একটা বেবুশ্যে মাগী !
            কী করে জানলো বলো তো ?
            আমার গায়ে কী লেখা আছে ?
            আর একটা ছেলে , চিনিনা ,
            বললো , ছিঃ ছিঃ ছিঃ গায়ের বদনাম !
            আমি বললাম , দাদা , আমি মায়ের জন্য কটা টাকা এনেছি,
            আর তুলির জন্য....
            দাদা টেনে এক চড় কষাল আমার গালে ,
            আমাকে বিক্রির টাকা হক্কের টাকা ,
            আর আমার রোজগারের টাকা নোংরা টাকা ,
            দাদা সেই টাকা ছোঁবে না ,
            ছিনিয়ে নিল শ্রীধর ,
            আমাকে ওরা দূর দূর করে তাড়িয়ে দিলো ,
            আমি তবুও দাদার ওপরে রাগ করিনি ,
            দাদাতো ঠিকই করেছে ,
            আমি তো আর দাদার বোন নই ,
            তুলির দিদি নই ,
            তোমার মেয়ে নই ৷
            মা , আমি তোমার মেয়ে নই ,
            কিন্তু তুমিই আমার মা ,
            তোমার আরো ছেলে মেয়ে আছে ,
            কিন্তু আমি আর মা পাবো কোথায় ?
            সেজন্যই তোমাকে চিঠি লিখছি ৷
            
            মা , তোমার কাছে একটা খুব অনুরোধ আছে ,
            তুমি বাবাকে বুঝিয়ে বলো ,
            তুলিকেও যেন আমার মতো সুখের জীবণে না পাঠায় !
            যেমন করে হোক তুলির একটা ভালো বিয়ে দিয়ো ,
            একটা ঘর সংসার ,
            একটা নিজের মানুষ ,
            আর যদি কোনরকমেই ওর বিয়ে দিতে না পারো ,
            ওকে বলো , গলায় দড়ি দিয়ে মরতে ,
            মরলেও ও বেঁচে যাবে মা !
            না না না , এ কী অলক্ষুণে কথা বলছি আমি , না না ,
            তুলি বেঁচে থাকুক , সবাই বেঁচে থাকুক ,
            তুলির বিয়ে যদি না হয় , না হোক ,
            হে ভগবান , গরীবের বাড়ির মেয়ের কী
            বিয়ে না হলে বাঁচতে পারে না ?
            বিয়ে না হলেই গ্রামের সবাই তাকে ঠোকরাবে ?
            দু'পায়ে জোর হলে তুলি কোথাও চলে যাক ,
            মাঠ পেরিয়ে , জ্বলা পেরিয়ে , জঙ্গল পেরিয়ে ,
            আরো দূরে , আরো দূরে !
            
            এমন জায়গা নিশ্চয়ই কোথাও আছে ,
            যেখানে সবাই মানুষেরা ,
            মানুষের মতন ,
            আঁচড়ে দেয় না , কামড়ে দেয় না ,
            গায়ে ছ্যাকা দেয় না , লাথি মারে না ,
            তুলি , তুলি সেইখানে চলে যাক্ ,
            এমন জায়গা নিশ্চয়ই কোথাও আছে ,
            যেখানে মেয়েরা শুধু মেয়ে না ,
            মানুষের মত বাঁচতে পারে ৷৷",
            "link": "https://www.youtube.com/watch?v=-c7YRDlwh6E"
        },
        {
            "title": "কাঁটা",
            "kobita": "তোমার পায়ে কাঁটা ফুটেছিল। টিটলাগড়ে আলপথে। তখন সন্ধ্যা ঝুঁকে পড়েছে। তুমি উ: বলতেই আমি বললাম, দাঁড়াও, নড়ো না। তোমার পায়ে আমি হাত দেবো, এ জন্য তোমার লজ্জা! তোমার পা তো ফাটা ফাটা নয়, লজ্জা কি! তোমার পা কোদালের মতন বিশ্রী নয়। নরম এবং যতটা ছোট হলে মানায়। জাপানি মেয়ের মতন খুব নরম,খুব ছোট নয়, অবশ্য কোন জাপানি মেয়ের পা আমি এ পর্যন্ত ছুঁইনি যদিও।

            আমি মাটিতে বসে, হাতে তোমার পা।তুমি দাঁড়িয়ে একটু বেঁকে,
            শরীরের ভঙ্গি জিজ্ঞাসা চিহ্নের মতন।তোমার লাল টুকটুকে চটি, পায়ের পাতাও লালচে।
            
            কোথায় ব্যথা?
            যেখানে কাঁটা ফুটেছে।
            কোথায় কাঁটা?
            আমি জানি না।
            
            ঠিক, কাঁটার কথা আমারই জানা উচিত।
            
            আমি তোমার পাঁয়ে হাত বুলোতে লাগলাম।
            
            উ: দেখ, কোথায় কাঁটা!
            এই তো দেখছি।
            
            আমি সত্যই দেখছিলাম,দু'হাতের মূঠোয় তোমার নরম যতটা ছোট হলে মানায় পায়ের পাতাটি ধরে টিটলাগড়ের সেই অবনত সন্ধ্যায় আমি গভীরভাবে দেখছিলাম। কাঁটা দেখিনি, দেখেছি গোলাপি সৌন্দর্য। কিন্ত কাঁটা খুঁজতেই হবে, নইলে তোমার পায়ে হবে ব্যথা। বিষ। এই তো এখানে , খুব ছোট, প্রায় দেখাই যায় না। এত ছোট কাঁটা, হাত দিয়ে তোলা যায় না। ঠোঁট দিয়ে তোলার জন্য আমি তোমার পদ চুম্বন করলাম।
            তুমি এই অসভ্য বলে আমার মাথায় হাত রাখলে,
            
            দেবী মূর্তির মতন ভঙ্গি।
            
            তুমি এখন স্বাধীন স্বাস্থ্যবান পায়ে অন্য পৃথিবীতে ঘুরে বেড়াও।
            আমি তোমাকে আর দেখি না।তুমি আমার দেখাও চাও না। জানি না, তোমার পদতল এখনও গোলাপি কিনা।
            
            কিন্তু সেই ছোট কাঁটাটা আমি রেখে দিয়েছি,
            খুব গোপনে, খুব ভেতরে, লুকিয়ে।
            প্রায়ই টের পাই।",
            "link": "https://www.youtube.com/watch?v=88bWn8NoOqE"
        },
        {
            "title": "যদি নির্বাসন দাও",
            "kobita": "যদি নির্বাসন দাও, আমি ওষ্ঠে অঙ্গুরী ছোঁয়াবো
            আমি বিষপান করে মরে যাবো ।
            বিষন্ন আলোয় এই বাংলাদেশ
            নদীর শিয়রে ঝুঁকে পড়া মেঘ
            প্রান্তরে দিগন্ত নির্নিমেষ-
            এ আমারই সাড়ে তিন হাত ভূম
            যদি নির্বাসন দাও, আমি ওষ্ঠে অঙ্গুরী ছোঁয়াবো
            আমি বিষপান করে মরে যাবো ।
            ধানক্ষেতে চাপ চাপ রক্ত
            এইখানে ঝরেছিল মানুষের ঘাম
            এখনো স্নানের আগে কেউ কেউ করে থাকে নদীকে প্রণাম
            এখনো নদীর বুকে
            মোচার খোলায় ঘুরে
            লুঠেরা, ফেরারী ।
            শহরে বন্দরে এত অগ্নি-বৃষ্টি
            বৃষ্টিতে চিক্কণ তবু এক একটি অপরূপ ভোর,
            বাজারে ক্রুরতা, গ্রামে রণহিংসা
            বাতাবি লেবুর গাছে জোনাকির ঝিকমিক খেলা
            বিশাল প্রাসাদে বসে কাপুরুষতার মেলা
            বুলেট ও বিস্পোরণ
            শঠ তঞ্চকের এত ছদ্মবেশ
            রাত্রির শিশিরে কাঁপে ঘাস ফুল–
            এ আমারই সাড়ে তিন হাত ভূমি
            যদি নির্বাসন দাও, আমি ওষ্ঠে অঙ্গুরী ছোঁয়াবো
            আমি বিষপান করে মরে যাবো ।
            
            কুয়াশার মধ্যে এক শিশু যায় ভোরের ইস্কুলে
            নিথর দীঘির পারে বসে আছে বক
            আমি কি ভুলেছি সব
            স্মৃতি, তুমি এত প্রতারক ?
            আমি কি দেখিনি কোন মন্থর বিকেলে
            শিমুল তুলার ওড়াওড়ি ?
            মোষের ঘাড়ের মতো পরিশ্রমী মানুষের পাশে
            শিউলি ফুলের মতো বালিকার হাসি
            নিইনি কি খেজুর রসের ঘ্রাণ
            শুনিনি কি দুপুরে চিলের
            তীক্ষ্ণ স্বর ?
            বিষন্ন আলোয় এই বাংলাদেশ…
            এ আমারই সাড়ে তিন হাত ভূমি
            যদি নির্বাসন দাও, আমি ওষ্ঠে অঙ্গুরী ছোঁয়াবো
            আমি বিষপান করে মরে যাবো… ।",
            "link": "https://www.youtube.com/watch?v=nyTc_19AtCs"
        },
        {
            "title": "পাহাড় চূড়ায়",
            "kobita": " অনেকদিন থেকেই আমার একটা পাহাড় কেনার শখ।
            ... কিন্তু পাহাড় কে বিক্রি করে তা জানি না।
            ... যদি তার দেখা পেতাম,
            দামের জন্য আটকাতো না।
            আমার নিজস্ব একটা নদী আছে,
            সেটা দিয়ে দিতাম পাহাড়টার বদলে।
            কে না জানে, পাহাড়ের চেয়ে নদীর দামই বেশী।
            পাহাড় স্থানু, নদী বহমান।
            তবু আমি নদীর বদলে পাহাড়টাই
            কিনতাম।
            কারণ, আমি ঠকতে চাই।
            
            নদীটাও অবশ্য কিনেছিলামি একটা দ্বীপের বদলে।
            ছেলেবেলায় আমার বেশ ছোট্টোখাট্টো,
            ছিমছাম একটা দ্বীপ ছিল।
            সেখানে অসংখ্য প্রজাপতি।
            শৈশবে দ্বীপটি ছিল আমার বড় প্রিয়।
            আমার যৌবনে দ্বীপটি আমার
            কাছে মাপে ছোট লাগলো। প্রবহমান ছিপছিপে তন্বী নদীটি বেশ পছন্দ হল আমার।
            বন্ধুরা বললো, ঐটুকু
            একটা দ্বীপের বিনিময়ে এতবড়
            একটা নদী পেয়েছিস?
            খুব জিতেছিস তো মাইরি!
            তখন জয়ের আনন্দে আমি বিহ্বল হতাম।
            তখন সত্যিই আমি ভালবাসতাম নদীটিকে।
            নদী আমার অনেক প্রশ্নের উত্তর দিত।
            যেমন, বলো তো, আজ
            সন্ধেবেলা বৃষ্টি হবে কিনা?
            সে বলতো, আজ এখানে দক্ষিণ গরম হাওয়া।
            শুধু একটি ছোট্ট দ্বীপে বৃষ্টি,
            সে কী প্রবল বৃষ্টি, যেন একটা উৎসব!
            আমি সেই দ্বীপে আর যেতে পারি না,
            সে জানতো! সবাই জানে।
            শৈশবে আর ফেরা যায় না।
            
            এখন আমি একটা পাহাড় কিনতে চাই।
            সেই পাহাড়ের পায়ের
            কাছে থাকবে গহন অরণ্য, আমি সেই অরণ্য পার হয়ে যাব, তারপর শুধু রুক্ষ
            কঠিন পাহাড়।
            একেবারে চূড়ায়, মাথার
            খুব কাছে আকাশ, নিচে বিপুলা পৃথিবী,
            চরাচরে তীব্র নির্জনতা।
            আমার কন্ঠস্বর সেখানে কেউ
            শুনতে পাবে না।
            আমি শুধু দশ দিককে উদ্দেশ্য করে বলবো,
            প্রত্যেক মানুষই অহঙ্কারী, এখানে আমি একা-
            এখানে আমার কোন অহঙ্কার নেই।
            এখানে জয়ী হবার বদলে ক্ষমা চাইতে ভালো লাগে।
            হে দশ দিক, আমি কোন দোষ করিনি।
            আমাকে ক্ষমা করো।",
            "link": "https://www.youtube.com/watch?v=MrcJhyeNRqQ"
        },
        {
            "title": "আমি কি রকমভাবে বেঁচে আছি",
            "kobita": " আমি কীরকম ভাবে বেঁচে আছি তুই এসে দেখে যা নিখিলেশ
            এই কী মানুষজন্ম? নাকি শেষ
            পুরোহিত-কঙ্কালের পাশা খেলা! প্রতি সন্ধ্যেবেলা
            আমার বুকের মধ্যে হাওয়া ঘুরে ওঠে, হৃদয়কে অবহেলা করে রক্ত;
            আমি মানুষের পায়ের পায়ের কাছে কুকুর হয়ে বসে
            থাকি-তার ভেতরের কুকুরটাকে দেখবো বলে। আমি আক্রোশে
            হেসে উঠি না, আমি ছারপোকার পাশে ছারপোকা হয়ে হাঁটি,
            মশা হয়ে উড়ি একদল মশার সঙ্গে; খাঁটি
            অন্ধকারে স্ত্রীলোকের খুব মধ্যে ডুব দিয়ে দেখেছি দেশলাই জ্বেলে-
            (ও-গাঁয়ে আমার কোনো ঘরবাড়ি নেই!)
            
            আমি স্বপ্নের মধ্যে বাবুদের বাড়িরে ছেলে
            সেজে গেছি রঙ্গালয়ে, পরাগের মতো ফুঁ দিয়ে উড়িয়েছি দৃশ্যলোক
            ঘামে ছিল না এমন গন্ধক
            যাতে ক্রোধে জ্বলে উঠতে পারে। নিখিলেশ, তুই একে
            কী বলবি? আমি শোবার ঘরে নিজের দুই হাত পেকেরে
            বিঁধে দেখতে চেয়েছিলাম যীশুর কষ্ট খুব বেশি ছিল কিনা?
            আমি ফুলের পাশে ফুল হয়ে ফুটে দেখেছি, তাকে ভালোবাসতে পারি না।
            আমি কপাল থেকে ঘামের মতন মুছে নিয়েছি পিতামহের নাম,
            আমি শ্মশানে গিয়ে মরে যাবার বদলে, মাইরি, ঘুমিয়ে পড়েছিলাম।
            নিখিলেশ, আমি এই-রকমভাবে বেঁচে আছি, তোর সঙ্গে
            জীবনবদল করে কোনো লাভ হলো না আমার -একি নদীর তরঙ্গে
            ছেলেবেলার মতো ডুব সাঁতার?- অথবা চশমা বদলের মতো
            কয়েক মিনিট আলোড়ন? অথবা গভীর রাত্রে সঙ্গমনিরত
            দম্পতির পাশে শুয়ে পুনরায় জন্ম ভিক্ষা? কেননা সময় নেই,
            আমার ঘরের
            দেয়ালের চুন-ভাঙা দাগটিও বড় প্রিয়। মৃত গাছটির পাশে উত্তরের
            হাওয়ায় কিছুটা মায়া লেগে ভুল নাম, ভুল স্বপ্ন থেকে বাইরে এসে
            দেখি উইপোকায় খেয়ে গেছে চিঠির বান্ডিল, তবুও অক্লেশে
            হলুদকে হলুদ বলে ডাকতে পারি। আমি সর্বস্ব বন্ধক দিয়ে একবার
            একটি মুহূর্ত চেয়েছিলাম, একটি ….., ব্যক্তিগত জিরো আওয়ার;
            ইচ্ছে ছিল না জানাবার
            এই বিশেষ কথাটা তোকে। তবু ক্রমশই বেশি করে আসে শীত, রাত্রে
            এ-রকম জলতেষ্টা আর কখনও পেতো না, রোজ অন্ধকার হাত্‌ড়ে
            টের পাই তিনটে ইঁদুর না মূষিক? তা হলে কি প্রতীক্ষায়
            আছে অদুরেই সংস্কৃত শ্লোক? পাপ ও দুঃখের কথা ছাড়া আর এই অবেলায়
            কিছুই মনে পড়ে না। আমার পূজা ও নারী-হত্যার ভিতরে
            বেজে ওঠে সাইরেন। নিজের দু’হাত যখন নিজেদের ইচ্ছে মতো কাজ করে
            তখন মনে হয় ওরা সত্যিকারের। আজকাল আমার
            নিজের চোখ দুটোও মনে হয় একপলক সত্যি চোখ। এরকম সত্য
            পৃথিবীতে খুব বেশী নেই আর।।",
            "link": "https://www.youtube.com/watch?v=rc4BlpM-Oco"
        },
        {
            "title": "স্মৃতির শহর",
            "kobita": "একদিন কেউ এসে বলবে
            তোমার বসবার ঘরে একটা চৌকি পাতার জায়গা আছে
            আমি ওইখানে আমার খাটিয়া এনে শোব
            আমার গাছতলা আর ভাল্লাগে না !
            একদিন কেউ এসে বলবে
            তোমার ভাতের থালা থেকে আমি তিন গ্রাস তুলে নেব
            কারণ আমার কোন থালাই নেই
            আমার অনাহার একঘেয়েমির মত ধিকধিক করে জ্বলছে
            আর আমার ভাল্লাগে না !
            গাড়ি বারান্দার তলা থেকে ধুলো মাখা তিনটে বাচ্চা ছুটে এসে বলবে
            ওগো, আমরা বাসি রুটি চাই না, পাঁচ নয়া চাই না
            আমাদের ছাই রঙের হাফ প্যান্ট আর সাদা শার্ট পরিয়ে
            চুল আঁচড়ে দাও
            আমাদের গাল টিপে দিয়ে বলো, সাবধানে –
            আমরাও ইস্কুলে যাব !
            একদিন কয়লাখনির অন্ধকার থেকে উঠে আসবে
            একজন কালো রঙের মানুষ
            সে অবাক হয়ে বলবে
            একি, আমার জন্য শোকসভা নেই কেন?
            ডিনামাইট নিয়ে আমি গিয়েছিলুম গভীর থেকে আরও গভীরে
            আমি ফিরিনি, কিন্তু তোমাদের জন্য আগুন এসেছে
            আমার নামে তোমরা কেন নাম রাখো নি শহরের রাস্তার
            তবে এসব রাস্তা কাদের নামে, তাদের তো চিনি না।
            একদিন ধান খেতে কাদা-জল মেখে দাঁড়ানো একজন মানুষ
            নিজের চেয়ে আরো অনেক লম্বা হয়ে উঠে গলা তুলে বলবে,
            তোমরা যারা কোনদিন কাদা-জল মাখো নি
            মাটিতে শোননি কোন আওয়াজ
            জানো না ঘাম-রক্ত-উৎকন্ঠায় সবুজ হয় সোনালি
            সেই তোমরাই শস্য নিয়ে রাহাজানি কর
            আর আমার সন্তানেরা থাকে উপবাসী, তোমাদের লজ্জা করে না?
            আমি আসছি... ।",
            "link": "https://www.youtube.com/watch?v=NkTzSBYRUiA"
        },
        {
            "title": "কবির মৃত্যু",
            "kobita": "দু’জন খসখসে সবুজ উর্দিপরা সিপাহী
            কবিকে নিয়ে গেল টানতে টানতে
      কবি প্রশ্ন করলেন : আমার হাতে শিকল বেঁধেছো কেন?
            সিপাহী দু’জন উত্তর দিল না;
            সিপাহী দু’জনেরই জিভ কাটা।
      অস্পষ্ট গোধুলি আলোয় তাদের পায়ে ভারী বুটের শব্দ
      তাদের মুখে কঠোর বিষন্নতা
      তাদের চোখে বিজ্ঞাপনের আলোর লাল আভা।
      
      মেটে রঙের রাস্তা চলে গেছে পুকুরের পার দিয়ে
            ফ্লোরেসেন্ট বাঁশঝাড় ঘুরে-
            ফসল কাটা মাঠে এখন
            সদ্যকৃত বধ্যভূমি।
      সেখানে আরও চারজন সিপাহী রাইফেল হাতে প্রস্তুত
      তাদের ঘিরে হাজার হাজার নারী ও পুরুষ
      কেউ এসেছে বহু দূরের অড়হর ক্ষেত থেকে পায়ে হেঁটে
      কেউ এসেছে পাটকলের ছুটির বাঁশি আগে বাজিয়ে
      কেউ এসেছে ঘড়ির দোকানে ঝাঁপ ফেলে
      কেউ এসেছে ক্যামেরায় নতুন ফিল্ম ভরে
      কেউ এসেছে অন্ধের লাঠি ছুঁয়ে ছুঁয়ে
      জননী শিশুকে বাড়িতে রেখে আসেননি
      যুবক এনেছে তার যুবতীকে
      বৃদ্ধ ধরে আছে বৃদ্ধতরের কাঁধ
           সবাই এসেছে একজন কবির
                   হত্যাদৃশ্য
                   প্রত্যক্ষ করতে।
      
      খুঁটির সঙ্গে বাঁধা হলো কবিকে,
              তিনি দেখতে লাগলেন
              তাঁর ডান হাতের আঙুলগুলো-
      কনিষ্ঠায় একটি তিল, অনামিকা অলঙ্কারহীন
      মধ্যমায় ঈষৎ টনটনে ব্যথা, তর্জনী সংকেতময়
      বৃদ্ধাঙ্গুলি বীভৎস, বিকৃত-
      কবি সামান্য হাসলেন,
      একজন সিপাহীকে বললেন,আঙুলে
               রক্ত জমে যাচ্ছে হে,
               হাতের শিকল খুলে দাও!
      সহস্র জনতার চিৎকারে সিপাহীর কান
               সেই মুহূর্তে বধির হয়ে গেল।
      
      জনতার মধ্য থেকে একজন বৈজ্ঞানিক বললেন একজন কসাইকে,
               পৃথিবীতে মানুষ যত বাড়ছে, ততই মুর্গী কমে যাচ্ছে।
      একজন আদার ব্যাপারী জাহাজ মার্কা বিড়ি ধরিয়ে বললেন,
               কাঁচা লঙ্কাতেও আজকাল তেমন ঝাল নেই!
      একজন সংশয়বাদী উচ্চারণ করলেন আপন মনে,
               বাপের জন্মেও এক সঙ্গে এত বেজম্মা দেখিনি, শালা!
      পরাজিত এম এল এ বললেন একজন ব্যায়ামবীরকে,
               কুঁচকিতে বড় আমবাত হচ্ছে হে আজকাল!
      একজন ভিখিরি খুচরো পয়সা ভাঙিয়ে দেয়    বাদামওয়ালাকে
      একজন পকেটমারের হাত অকস্মাৎ অবশ হয়ে যায়
      একজন ঘাটোয়াল বন্যার চিন্তায় আকুল হয়ে পড়ে
      একজন প্রধানা শিক্ষয়িত্রী তাঁর ছাত্রীদের জানালেন
                 প্লেটো বলেছিলেন…
      একজন ছাত্র একটি লম্বা লোককে বললো,
                 মাথাটা পকেটে পুরুন দাদা!
      এক নারী অপর নারীকে বললো,
                 এখানে একটা গ্যালারি বানিয়ে দিলে পারতো…
      একজন চাষী একজন জনমজুরকে পরামর্শ দেয়,
                বৌটার মুখে ফোলিডল ঢেলে দিতে পারো না?
      একজন মানুষ আর একজন মানুষকে বলে,
                রক্তপাত ছাড়া পৃথিবী উর্বর হবে না।
      তবু একজন যেন সমম্বরে চেঁচিয়ে উঠলো, এ তো ভুল লোককে
               এনেছে। ভুল মানুষ, ভুল মানুষ।
      
      রক্ত গোধূলির পশ্চিমে জ্যোৎস্না, দক্ষিণে মেঘ
      বাঁশবনে ডেকে উঠলো বিপন্ন শেয়াল
      নারীর অভিমানের মতন পাতলা ছায়া ভাসে
                  পুকুরের জলে
      ঝমঝুমির মতন একটা বকুল গাছে কয়েকশো পাখির ডাক
      কবি তাঁর হাতের আঙুল থেকে চোখ তুলে তাকালেন,
                  জনতার কেন্দ্রবিন্দুতে
      রেখা ও অক্ষর থেকে রক্তমাংসের সমাহার
                  তাঁকে নিয়ে গেল অরণ্যের দিকে
      ছেলেবেলার বাতাবি লেবু গাছের সঙ্গে মিশে গেল
                  হেমন্ত দিনের শেষ আলো
      তিনি দেখলেন সেতুর নিচে ঘনায়মান অন্ধকারে
                  একগুচ্ছ জোনাকি
      দমকা হাওয়ায় এলোমেলো হলো চুল, তিনি বুঝতে পারলেন
                  সমুদ্র থেকে আসছে বৃষ্টিময় মেঘ
      তিনি বৃষ্টির জন্য চোখ তুলে আবার
                  দেখতে পেলেন অরণ্য
                  অরণের প্রতিটি বৃক্ষের স্বাধীনতা-
      গাব গাছ বেয়ে মন্থরভাবে নেমে এলো একটি তক্ষক
                  ঠিক ঘড়ির মতন সে সাতবার ডাকলো :
      
      সঙ্গে সঙ্গে ছয় রিপুর মতন ছ’জন
                  বোবা কালা সিপাহী
                  উঁচিয়ে ধরলো রাইফেল-
      যেন মাঝখানে রয়েছে একজন ছেলেধরা
                  এমন ভাবে জনতা ক্রুদ্ধস্বরে চেঁচিয়ে উঠলো
                  ইনকিলাব জিন্দাবাদ!
      কবির স্বতঃপ্রবৃত্ত ঠোঁট নড়ে উঠলো
      তিনি অস্ফুট হৃষ্টতায় বললেন :
                  বিপ্লব দীর্ঘজীবী হোক!
                  মানুষের মুক্তি আসুক!
                  আমার শিকল খুলে দাও!
      কবি অত মানুষের মুখের দিকে চেয়ে খুঁজলেন একটি মানুষ
      নারীদের মুখের দিকে চেয়ে খুঁজলেন একটি নারী
                  তিনি দু’জনকেই পেয়ে গেলেন
      কবি আবার তাদের উদ্দেশ্যে মনে মনে বললেন,
                  বিপ্লব দীর্ঘজীবী হোক! মিলিত মানুষ ও
                  প্রত্যেক মানুষের নিজস্ব বিপ্লব!
      
      প্রথম গুলিটি তাঁর কানের পাশ দিয়ে বেরিয়ে গেল-
                  যেমন যায়,
      কবি নিঃশব্দে হাসলেন
      দ্বিতীয় গুলিতেই তাঁর বুক ফুটো হয়ে গেল
      কবি তবু অপরাজিতের মতন হাসলেন হা-হা শব্দে
      তৃতীয় গুলি ভেদ করে গেল তাঁর কন্ঠ
      কবি শান্ত ভাবে বললেন,
                  আমি মরবো না!
      মিথ্যে কথা, কবিরা সব সময় সত্যদ্রষ্টা হয় না।
      চতুর্থ গুলিতে বিদীর্ণ হয়ে গেল তাঁর কপাল
      পঞ্চম গুলিতে মড়মড় করে উঠলো কাঠের খুঁটি
      ষষ্ঠ গুলিতে কবির বুকের ওপর রাখা ডান হাত
                  ছিন্নভিন্ন হয়ে উড়ে গেল
      কবি হুমড়ি খেয়ে পড়তে লাগলেন মাটিতে
      জনতা ছুটে এলো কবির রক্ত গায়ে মাথায় মাখতে-
      কবি কোনো উল্লাস-ধ্বনি বা হাহাকার কিছুই শুনতে পেলেন না
      কবির রক্ত ঘিলু মজ্জা মাটিতে ছিট্‌কে পড়া মাত্রই
              আকাশ থেকে বৃষ্টি নামলো দারুণ তোড়ে
      শেষ নিঃশ্বাস পড়ার আগে কবির ঠোঁট একবার
                  নড়ে উঠলো কি উঠলো না
                  কেউ সেদিকে ভ্রূক্ষেপ করেনি।
      
      আসলে, কবির শেষ মুহূর্তটি মোটামুটি আনন্দেই কাটলো
      মাটিতে পড়ে থাকা ছিন্ন হাতের দিকে তাকিয়ে তিনি বলতে চাইলেন,
               বলেছিলুম কিনা, আমার হাত শিকলে বাঁধা থাকবে না!",
            "link": "https://www.youtube.com/watch?v=lu8L9n52F7w"
        },
        {
            "title": "একটি গ্রাম্য দৃশ্য",
            "kobita": "মাটির দাওয়ায় খুদে মাস্টার ক্লাস সিক্সের গুটুলি
            হাতে বেত নেই, তর্জনি তোলা, নাকের ডগায় চশমা
            খেলনা চশমা, চশমা ছাড়া কি মাস্টার সাজা মানায়?
            মেঘ ভাঙা চাঁদ, পোষা বেড়ালটা এই দৃশ্যটা দেখছে।
            ছাত্রী মাত্র একটিই, তার মন নেই পড়াশুনোয়
            ছটফটে ভাব, পালাবার তাল, বড় চঞ্চল চাহনি
            চুল বাঁধা নেই, শাড়ির আঁচল ঘাম মুছে মুছে ময়লা
            কাতর গলায় জানাল, 'গুটুলি, এবার আমায় ছেড়ে দে?'
            গুটুলি চক্ষু পাকিয়ে বলল, 'হাতের লেখাটা দেখাও
            যা পড়া দিয়েছি শেষ না করলে কোথথাও যেতে পাবে না
            ভারি ফাঁকিবাজ, এখনো নিজের নামের বানান শেখোনি
            দীর্ঘ ঈ-কার লিখতে দু'বার চকখড়িখানা ভাঙলে!'
            'মেঘ ডাকছে রে, ভিজে যাবে সব, খোলা আছে বুঝি জানলা!'
            'এখনো বৃষ্টি আসেনি আগেই ওঠার জন্য ব্যস্ত?'
            'রান্না-বান্না কিচ্ছু হয়নি, রাত্তিরে তোরা খাবি কী?'
            'সে সব জানি না, পড়ার সময় শুনব না কোনো বায়না।'
            কড়া মাস্টার গুটুলি কিছুতে ছাত্রীকে ছুটি দেবে না
            মাতৃভাষাটা মাকে শেখাবেই ক্লাস সিক্সের ছেলেটা !",
            "link": "https://www.youtube.com/watch?v=SwvQOLYltZs"
        },
        {
            "title": "ব্যর্থ প্রেম",
            "kobita": "প্রতিটি ব্যর্থ প্রেমই আমাকে নতুন অহঙ্কার দেয়
            আমি মানুষ হিসেবে একটু লম্বা হয়ে উঠি
            দুঃখ আমার মাথার চুল থেকে পায়ের আঙুল পর্যন্ত
            ছড়িয়ে যায়
            আমি সমস্ত মানুষের থেকে আলাদা হয়ে এক
            অচেনা রাস্তা দিয়ে ধীরে পায়ে
            হেঁটে যাই
            সার্থক মানুষদের আরো-চাই মুখ আমার সহ্য হয় না
            আমি পথের কুকুরকে বিস্কুট কিনে দিই
            রিক্সাওয়ালাকে দিই সিগারেট
            অন্ধ মানুষের শাদা লাঠি আমার পায়ের কাছে
            খসে পড়ে
            আমার দু‘হাত ভর্তি অঢেল দয়া, আমাকে কেউ
            ফিরিয়ে দিয়েছে বলে গোটা দুনিয়াটাকে
            মনে হয় খুব আপন
            আমি বাড়ি থেকে বেরুই নতুন কাচা
            প্যান্ট শার্ট পরে
            আমার সদ্য দাড়ি কামানো নরম মুখখানিকে
            আমি নিজেই আদর করি
            খুব গোপনে
            আমি একজন পরিচ্ছন্ন মানুষ
            আমার সর্বাঙ্গে কোথাও
            একটুও ময়লা নেই
            অহঙ্কারের প্রতিভা জ্যোতির্বলয় হয়ে থাকে আমার
            মাথার পেছনে
            আর কেউ দেখুক বা না দেখুক
            আমি ঠিক টের পাই
            অভিমান আমার ওষ্ঠে এনে দেয় স্মিত হাস্য
            আমি এমনভাবে পা ফেলি যেন মাটির বুকেও
            আঘাত না লাগে
            আমার তো কারুকে দুঃখ দেবার কথা নয়।",
            "link": "https://www.youtube.com/watch?v=rFGFkk21atY"
        },
        {
            "title": "নীরার অসুখ",
            "kobita": "নীরার অসুখ হলে কলকাতার সবাই বড় দুঃখে থাকে
            সূর্য নিভে গেলে পর, নিয়নের বাতিগুলি হঠাৎ জ্বলার আগে জেনে নেয়
            নীরা আজ ভালো আছে?
            গীর্জার বয়স্ক ঘড়ি, দোকানের রক্তিম লাবণ্য–ওরা জানে
            নীরা আজ ভালো আছে!
            অফিস সিনেমা পার্কে লক্ষ লক্ষ মানুষের মুখে মুখে রটে যায়
            নীরার খবর
            বকুলমালার তীব্র গন্ধ এসে বলে দেয়, নীরা আজ খুশি
            হঠাৎ উদাস হাওয়া এলোমেলো পাগ্‌লা ঘন্টি বাজিয়ে আকাশ জুড়ে
            খেলা শুরু করলে
            কলকাতার সব লোক মৃদু হাস্যে জেনে নেয়, নীরা আজ বেড়াতে গিয়েছে।
            
            আকাশে যখন মেঘ, ছায়াচ্ছন্ন গুমোট নগরে খুব দুঃখ বোধ।
            হঠাৎ ট্রামের পেটে ট্যাক্সি ঢুকে নিরানন্দ জ্যাম চৌরাস্তায়
            রেস্তোরাঁয় পথে পথে মানুষের মুখ কালো, বিরক্ত মুখোস
            সমস্ত কলকাতা জুড়ে ক্রোধ আর ধর্মঘট, শুরু হবে লণ্ডভণ্ড
            টেলিফোন পোস্টাফিসে আগুন জ্বালিয়ে
            যে-যার নিজস্ব হৃৎস্পন্দনেও হরতাল জানাবে–
            আমি ভয়ে কেঁপে উঠি, আমি জানি, আমি তৎক্ষণাৎ ছুটে যাই, গিয়ে বলি,
            নীরা, তুমি মন খারাপ করে আছো?
            লক্ষ্মী মেয়ে, একবার চোখে দাও, আয়না দেখার মতো দেখাও ও-মুখের মঞ্জরী
            নবীন জনের মতো কলহাস্যে একবার বলো দেখি ধাঁধার উত্তর!
            অমনি আড়াল সরে, বৃষ্টি নামে, মানুষেরা সিনেমা ও খেলা দেখতে
            চলে যায় স্বস্তিময় মুখে
            ট্রাফিকের গিঁট খোলে, সাইকেলের সঙ্গে টেম্পো, মোটরের সঙ্গে রিক্সা
            মিলেমিশে বাড়ি ফেরে যা-যার রাস্তায়
            সিগারেট ঠোঁটে চেপে কেউ কেউ বলে ওঠে, বেঁচে থাকা নেহাৎ মন্দ না!",
            "link": "https://www.youtube.com/watch?v=0OV6IUJvYYQ"
        },
        {
            "title": "একটা গাছ তলায় দাঁড়িয়ে",
            "kobita": "রবীন্দ্রনাথ সঠিক বলে গিয়েছিলেন রামের জন্মস্থান কোথায়
            যারা তা মানতে চায় না
            তাদের কবিতা ও গানে,শিল্পে ও মনোসুষমায় কোনো অধিকার নেই
            যারা পুতুল দেবতা মানে না তারা ভুলে যায়
            মসজিদ,গির্জা,গুরুদুয়ার গুলিও আসলে পুতুল
            তারা আত্মছলনাময় পুতুল খেলা খেলতে চায় তো খেলুক
            তারা বিশ্বলিখিলের মধুরে মধুর চিনবে না কোনোদিন
            এতগুলো শতাব্দী গড়িয়ে গেল , মানুষ তবু ছেলেমানুষ থেকে গেল
            কিছুতেই বড় হতে চায় না
            এখনো বুঝলো না যে আকাশ শব্দটার মানে চট্টোগ্রাম কিংবা বাঁকুড়া জেলার আকাশ নয়
            মানুষ শব্দটাতে কোনো কাঁটা তারের বেড়া নেই
            ইশ্বর নামে কোনো বড় বাবু এই বিশ্বসংসার চালাচ্ছেন না
            ধর্ম গুলো সব রুপকথা
            যারা সেই রুপকথায় বিভোর হয়ে থাকে
            তারা প্রতিবেশীর উঠোনে ধুলো মাখা শিশুটির কান্না শুনতে পায় না
            তারা গর্জন বিলাসী
            অনুভব করতে পারেনা ঐক্যতান
            কিছু কিছু মানুষ আমাদের সাবালোক করার জন্য মাথাখুঁড়ে গেলেন
            তাদের বড় বড় ছবি ঝোলানো হয় আসলে গ্রাহ্য করেনা কেউ
            আয় কানাই , আয় কামাল তোরা আয়
            পৃথিবী ভর্তি বুড়োখোকাদের পাগলামি দেখে
            আমরা একটা গাছ তলায় দাঁড়িয়ে হাঁসা হাঁসি করি",
            "link": "https://www.youtube.com/watch?v=JXC8lWBU7dY"
        },
        {
            "title": "দেখা হবে",
            "kobita": "ভ্রূ-পল্লবে ডাক দিলে, দেখা হবে চন্দনের বনে-
            সগন্ধের সঙ্গে পাবো, দ্বিপ্রহরে বিজন ছায়ায়
            আহা, কি শীতল স্পর্শ হৃদয়-ললাটে, আহা, চন্দন চন্দন
            দৃষ্টিতে কি শান্তি দিলে, চন্দন, চন্দন
            আমি বসে থাকবো দীর্ঘ নিরালায়
            
            প্রথম যৌবনে আমি অনেক ঘুরেছি অন্ধ, শিমূলে জরুলে
            লক্ষ লক্ষ মহাদ্রুম, শিরা-উপশিরা নিয়ে জীবনের কত বিজ্ঞাপন
            তবুও জীবন জ্বলে, সমস্ত অরণ্য-দেশ জ্বলে ওঠে অশোক আাগুনে
            আমি চলে যাই দূরে, হরিণের ক্রস্ত পায়ে, বনে বনান্তরে,অন্বেষণ।
            
            ভ্রু-পল্লবে ডাক দিলে ….এতকাল ডাকো নি আমায়
            কাঙালের মতো আমি এত একা, তোমায় কি মায়া হয়নি
            শোনো নি আমার দীর্ঘশ্বাস?
            হৃদয় উন্মুক্ত ছিল, তবুও হৃদয় ভরা এমন প্রবাস!
            
            আমার দুঃখের দিনে বৃষ্টি এলো, তাই আমি আগুন জ্বেলেছি,
            সে কি ভুল!
            শুনিনি তোমার ডাক, তাই মেঘমন্দ্র স্বরে গর্জন করেছি, সে কি ভুল?
            আমার অনেক ভুল, অরন্যের একাকীত্ব অসি’রতা ভ্রাম্যমান ভুল!
            এক মুহুর্তেই
            সর্ব অঙ্গে শিহরণ, ক্ষণিক ললাট ছুঁয়ে উপহার দাও সেই
            অলৌকিক ক্ষণ
            তুমি কি অমূল-তরু, স্নিগ্ধজ্যোতি, চন্দন, চন্দন,
            দৃষ্টিতে কি শান্তি দিলে চন্দন, চন্দন
            আমার কুঠার দূরে ফেলে দেব, চলো যাই গভীর গভীরতম বনে।",
            "link": "https://www.youtube.com/watch?v=1haqAaiaUMM"
        },
        {
            "title": "",
            "kobita": "",
            "link": ""
        },
        {
            "title": "",
            "kobita": "",
            "link": ""
        },
        {
            "title": "",
            "kobita": "",
            "link": ""
        },
        {
            "title": "",
            "kobita": "",
            "link": ""
        },
        {
            "title": "",
            "kobita": "",
            "link": ""
        },
        {
            "title": "",
            "kobita": "",
            "link": ""
        }
    ]
}